.
.
.
.
.
.
//////// A
//A-1A
.
see juhtus selles mõttetus linnas
tuultele valla
tuul puhub linnast pidevalt läbi
või ma olin linnas valel ajal
selline niiske koht
tuuline ja niiske 
laguneb vihma ja tuule käes
krohvi ja kivitükke pudeneb pidevalt
ausõna 
fassaadikillud krõbisevad jalge all 
kõik laguneb reaalajas
kivi mureneb ja puit pudeneb
siin on jah palju eramaju ka
kükitavad siin tuule käes
ja ma läksin siis ühel päeval jalutama
lasin tuulel ennast kanda
kõndisin sihitult
sellises mõttetus linnas on see ainus mõttekas liikumisviis
seal munakiviteedel &#x2596 lookas puukökatsite vahel
ja korraga kerkis mu silme ette kollastest ja valgetest klotsidest koloss
arvasin algul et mingi tehas 
aga selgus hoopis et teater
teater sellises pisikeses linnas 
pealegi äärelinnas
jõe ääres &#x2596 kus tantsis vastik tuul
seisin seal teatrimaja ees
jumala tühi teater
ühtki tuld ei põlenud
siin vist antakse aastas üks etendus
siis nägin kuulutust
mingi näitus
astusin sisse
midagi paremat polnud nagunii teha
olin seal ainus inimene
kui kaks valvuridaami välja arvata
need panid saalides tuled põlema
ma kõndisin ringi
sammud kajasid
nojah &#x2596 sellised ilusad lõunamaised maastikud &#x2596 värvilised
FEZ &#x2596 CANNES &#x2596 AGRA
kunstnik oli vist kohalik &#x2596 aga siit ära sõitnud
mõistetav &#x2596 täiesti mõistetav
oma kodukanti ta polnud maalinud
kuigi siis avastasin nurga tagant ühe maali
akromaatilised toonid &#x2596 arusaadav
siinse tuule värvus ulatubki otsejoones valgest mustani
aga seal oli keset lumevälja &#x2596 raamas majade vahel kaks inimfiguuri
kaks kriipsujukut
nagu tagurpidi hüüumärgid
üks punane &#x2596 teine sinine
üks seljaga teise poole
millegipärast läks mul tuju seda vaadates korraga ära
kuigi tuju polnud ennegi suurem asi
otsustasin minna tagasi
ei tea &#x2596 miks tuju nõnda ära keeras
isegi tuul ei puhunud seda ära
isegi mitte üle kaiääre pritsiv jõevesi
.
//A-1B
.
üks seljaga teise poole
millegipärast läks mul tuju seda vaadates korraga ära
kuigi tuju polnud ennegi suurem asi
otsustasin minna tagasi
ei tea &#x2596 miks tuju nõnda ära keeras
isegi tuul ei puhunud seda ära
isegi mitte üle kaiääre pritsiv jõevesi
.
//A-2A
.
olid see SINA?                                              
nägin ma SIND?
pärast hakkasin mõtlema
et see oli täitsa ägedalt maalitud
filigraansed kriipsujukud
kui nii saab üldse öelda
inimese olemus ühe pintslilöögiga
kogemata sinu moodi
või kas see ikka meenutas sind?
mäletan
sul oli see ilus mantel
suurte nööpidega
tolgi korral &#x2596 samuti sinine
aga tume 
mitte hele &#x2596 nagu kriipsujuku
.
//A-2B
.
suurte nööpidega
tolgi korral
samuti sinine
aga tume
mitte hele &#x2596 nagu kriipsujuku
.
//A-3A
.
OOT
kas sa kandsid tol korral ikka seda sinist mantlit?
kuidas ma seda ei mäleta?
mõnikord ma ei suuda isegi su nägu silme ette manada
kuidas küll?
kas oli see mantel?
midagi toekamat igatahes oli
aga kas oli see tumesinine &#x2596 suurte tumesiniste nööpidega?
ei olnud ju
EI OLNUD!
sa olid siis selle juba ära andnud
ei olnudki &#x2596 tõsi
aga mis siis oli?
miks see sinine mind üldse häiris?
või äkki polnudki sinine
äkki hoopis see maastik mõjus kuidagi
see mustvalge maastik
kõik see &#x2596 mis jääb musta ja valge vahele
.
//A-3B
.
kõik see &#x2596 mis jääb musta ja valge vahele
.
//A-4A
.
oli vist tõesti samamoodi nagu maalil
õhuke lumekiht
selline &#x2596 mis paneb kõik elusa närbuma
nii et muld hakkab läbi kumama
kumab lumest läbi
seisime kahekesi sellel
kas ma tundsin toonase lume maalilt ära?
oot
.
//A-4B
selline &#x2596 mis paneb kõik elusa närbuma
nii et muld hakkab läbi kumama
kumab lumest läbi
seisime kahekesi sellel
kas ma tundsin toonase lume maalilt ära?
oot
aga ei
ei olnud ikkagi lumi
lund polnud enam
aprill oli
see oli aprill
kaks päeva pärast mu sünnipäeva
.
//A-5A
.
nii et ei mingit lumekihti
tunne &#x2596 et ainus lumekiht on mu enda peal
ei
oota
sa seisid ju lõpuks samuti seljaga
see sinine kriipsujuku seisis seljaga punase poole
.
//A-5B
.
nad seisid kõrvuti &#x2596 aga mitte vastamisi
sinine oli justkui punasest ära pöördunud
ajanud selja kummi ja kõhu ette
justkui hakkaks kohe astuma
punane oli võib-olla liiga kuum
ja mina olin ka
või noh &#x2596 olen
MUSTLASPÜSS &#x2594
ütles su ema
oh &#x2596 mida kõike ma sulle toona küll ütlesin
poleks pidanud
POLEKS PIDANUD
kurat küll
aga mis sellest enam
sa valetasid ka
ütlesid &#x2596 et sul on keegi
aga ei olnud
oli alles suvest
sa võibolla ei mäletagi
mida me ütlesime
sina olidki külm
õhkasid külma
pöörasid selja
ja hakkasid sõna lausumata minema
.
//A-6A
.
aga ikka ei hakka kergem
ikka ei hakka
ei kuidagi
sa lähed
läksid
tagasi ei vaadanud
mu meelest oli sul seljas hoopis midagi punast
aga see võis tulla minu pilgust
ma oleksin sind seal peaaegu löönud
sa ütlesid midagi
midagi vist &#x2596 et sa oled kohas &#x2596 kus ei saa ümber pöörata
ja ikkagi pöörasid
ilma minuta
pöörasid selja
aga ei
see polnud
oota
OOTA
aprill
mis
.
//A-6B
.
mis
.
//A-7A
.
ei
see oli nali
see ei saa olla
millal tal sünnipäev on 
sinu omal?
on ju oktoobris
on ju
või ajan kellegagi segamini?
vabalt võin ajada
see ei saa olla
ta
mis
ma olen teda ju mingi &#x2594
kaks korda
mitte rohkem
ma ei tea temast midagi
mängib vist võrkpalli
tumedad juuksed nagu sinulgi
aga kui oli ikkagi oktoober
äkki oligi?
kas ma tõesti seda mõtlesingi?
seda nägingi?
seda 
et imelik filigraanne kriipsujuku
oli kõhu ette ajanud?
oot &#x2596 kas selle kõhu pärast?
.
//A-8A
.
miks ma sellest varem pole mõelnud
et kui ongi oktoober
siis see on ju ilmselge
kurat &#x2596 ilmselge
kuidas ma varem
aga äkki olen?
või tõesti pole?
polegi mõelnud &#x2596 et
.
//A-8B
.
mis oleks
kui ta oleks minu oma
MEIE
aga kui ma pole mõelnud &#x2596 siis miks?
miks?
sellise asja jätsin kahe silma vahele
silme ees ja kahe silma vahele
.
//A-9A
.
MIS OLEKS
KUI TA OLEKS MINU OMA?
kõlab tuttavalt 
ja ei kõla ka
nagu oleks minu mõte
aga pole ka
mis oleks &#x2594
&#x259f
ma poleks sind pidanud kuu aega tagasi nägema
üle kahekümne aasta
kas ma põgenesin?
siia
tuulte kätte
lagunevasse linna
sinu eest?
ja sa tulid mulle järele
tulid sinna pildile
ja pöörasid jälle selja
.
.
.
.
.
.
.
.
.
.
//////// B
//B-1
.
ma ei tea &#x2596 mis mul hakkas
läksin ja murdsin kuuse küljest väikse oksa
oksajupi &#x2596 juba tükkideks saetud kuuse küljest
hakkasin hiljem mõtlema &#x2594
et millest korraga selline veider nõrkusehoog
nojah &#x2596 olin võõras linnas
ainus eestlane kollektiivis
pärast jõule
tundsin ennast võib-olla üksi
kuigi kodus oleks ka olnud kuidagi nukker
Sander elab juba teist kuud oma naisega
kodu tunduks nii minuga kui ka minuta niigi tühjavõitu
.
võib-olla tuli asi sellest &#x2594
et olin juba kuu aega näinud kuuske oma hotellitoa aknast
uhke vaade
otse selle linnakese raekoja platsile
kuusk säras ja sätendas
elektriküünlad põlesid ööpäev läbi
ja sedasi kuu aega
nii et võib-olla olin ma lihtsalt vapustatud
kui avastasin mingid mehed tõstukiga kuuse ümber sekeldamas
ja sellelt ehteid maha tirimas
nagu oleks kistud inimesel riideid seljast
enne avalikku hukkamist
ise ka ehmusin võrdluse peale &#x2594
et kust küll selline hull mõte
.
ISSI!
.
//B-2
.
ma pole ju mingi rohepöörde mees
kogu see jutt keskkonna hävingust
ja taastuvenergiast
toob lihtsalt mingite korporatsioonide taskud raha täis
.
KUULE
ÄRA NÜÜD NUTA!
.
//B-3
.
mul pole kuuskede raiumise vastu midagi
meil oli tükk aega nii &#x2594
et tõime jõuludeks kuuse tuppa
ja kusagil kümnenda jaanuari paiku
võtsin garaažist kirve
ja tagusin kuuse juppideks
.
KUULE &#x2596 MIS SA NUTAD
SEE POLE MIDAGI!
.
//B-4
.
eks ta oli selle aja peale ära ka kuivanud
kõik kohad olid kuuseokkaid täis
parketivahed ja toanurgad
mõne üksiku okka võis avastada isegi voodilinade vahelt
ja seda veel ka siis &#x2596 kui lumi oli ammu ära sulanud
.
ISSI
PALUN ÄRA TEE!
.
//B-5
.
nii et ma pole mingi puukallistaja
olemuselt selline asjalikum mees pigem
.
PALUN-PALUN!
.
//B-6
.
aga näe &#x2596 jube kurvaks tegi &#x2594
et nad seal seda ilusat kuuske retsisid
.
KUULE &#x2596 KOHE SAAB LÄBI
MA ÜTLESIN &#x2596 ET TÜHIASI
.
//B-7
.
noh &#x2596 ühel päeval lülitasid elektri välja 
ja korjasid ehted kokku
teisel päeval tulid
ja saagisid kuuse tükkideks
.
AITAB NÜÜD
MIS SA TÜHJA ASJA PÄRAST PILLID
.
//B-8
.
mul oli hommikul kohe koosolek
tellisin takso 
ja vaatasin &#x2596 kuidas nad kuuske hakkasid saagima
.
KUULE
PÄRIS MEHED EI NUTA &#x2596 ONJU 
KUULED VÕI?
.
//B-9
.
ikka alt ülespoole
oks oksa haaval
.
NO AITAB NÜÜD!
.
//B-10
.
õhtul tulin tagasi
oligi ainult hunnik oksi alles
kui kuusk seisis
täies ehtes ja puha
jäid inimesed seisma
ja tegid selle ees fotosid
aga nüüd astuti risust üle
ja ma ei tea &#x2596 mis mul hakkas
läksin oksahunniku juurde
ning murdsin ühe
.
KUULED VÕI?
.
//B-11
.
pistsin mantlitasku
unustasin selle sinna terveks päevaks
kui järgmisel päeval hakkasin toast välja minema
avastasin oksa taksust
.
KURAT
MA ÜTLESIN
AITAB!
.
//B-12
.
mõtlesin &#x2596 et mis sellega teha
viskaks õige minema
aga siis tekkis tunne &#x2594
et kui ma selle kord sealt juba üles korjasin
siis mis ma sellest kohe minema viskan
.
MISASJA
NÜÜD HAKKAD SINA KA TEDA KAITSMA
MINGI KUIVANUD PUU PÄRAST!
.
//B-13
.
võtsin minibaarist väikse viinapudeli
kallasin joogi välja
ja lasin kraanist vee asemele
pistsin kuuseoksa sinna
.
HÄSTI
MA JÄTAN TA JÄRGMISEL AASTAL SIIA KUIVAMA
SEDA TAHATE VÕI? 
LAIP ELUTOAS!
.
//B-14
.
nüüd ei teagi
mida ma sellega teen
äkki ajab juure alla
.
KURAT
MA EI VIHASTA
LIHTSALT AITAB NÜÜD
KURAT
EI SAA OLLA SELLINE PIRIPILL!
.
//B-15
.
kui ajab &#x2596 siis viin koju
istutan aeda
.
MULLE AITAB &#x2596 RAISK!
.
//B-16
.
ütlen Sandrile &#x2594
et ema mälestuseks
või et nüüd on jõulupuu omast käest võtta
ei pea saagima ega midagi
.
.
.
.
.
.
.
.
.
.
.
.
.
.
.
.
.
//////// C
//C-1
.
mul on sageli nii
et hakkan seltskonnas rääkima
mingist kunagi juhtunud sündmusest
ja siis on seal alati keegi
kes osales samal sündmusel
aga mäletab seda teisiti
ning ma mainisin seda talle
ja ta nagu ei saanud kohe pihta
et millest ma räägin
ja ma selgitasin
et mu meelest just tema rääkis mulle sellest
et temagi on tähele pannud
kuidas mul on kalduvus oma mälestustega liialdada
aga ta ei tahtnud nõustuda
talle tundus juba sõna LIIALDAMA imelik
et mitte üldse tema sõna
mille peale ma siis ütlesin
et seda on ta igatahes mulle kindlasti öelnud
et ma muudan tegelikult juhtunud asju sageli värvikamaks
ja unustan ise seejärel ära
et olen mälestustega sedasi fantaseerinud
ja tema kordas &#x2596 et ei mäleta
et oleks mulle midagi sellist rääkinud
kuigi minu meelest rääkis ta seda mulle just hiljuti
ja tema tahtis teada &#x2596 millal
mille peale ma ütlesin
et kust mina tean
millalgi äsja või väheke varem
ma ei märgi ju selliseid asju päevikusse üles
ja siis ta tahtis teada
et mispärast ta oleks pidanud mulle sellest rääkima
ja ma ei saanud nagu hästi pihta
mida ta mõtles
ning ta täpsustas
et mis sündmusest me siis rääkisime
ja ma pidin tunnistama &#x2596 et ei mäleta
et igatahes juhtus see mingis seltskonnas
ning tema kohe &#x2596 et mis seltskonnas
ja ma jälle muidugi ei osanud kosta aad ega beed
mul ei püsi iga pisiasi meeles
ning mind hakkas see asi päriselt huvitama
pisut ärritama ka
ma tahtsin teada
et kas ta tõesti ei mäleta 
ja tema tunnistas &#x2596 et pole kindel
kuigi seda ta teab
et ta on mu liialdamistest mõelnud
mõelnud seda
et mida vanemaks mu mälestused jäävad
mida kaugemale need minust nihkuvad
seda rohkem värve ma neile lisan
mitte muidugi kõigile
aga mõnele küll
näiteks siis
kui ma hakkasin talle ükskord rääkima
tema kahekümnenda sünnipäeva saunapeost
sellest &#x2596 kuidas me oleksime seal sauna basseinis
purjus peaga
peaaegu ära uppunud
aga tema ei käinud enda meelest kordagi peo jooksul saunas
ega isegi duši all
ning ta jõi terve õhtu mahla
aga ta ei mäleta
et me oleksime sellest mälestusest hiljuti rääkinud
ja mina ohkasin ja ütlesin
et ma ei peagi konkreetselt seda mälestust silmas
ja tema küsis &#x2596 et millist siis
ja ma ei hakanud ütlema &#x2596 et ei mäleta
sest polnud ju vahet
ma tegelikult oleksingi tahtnud talle öelda
et tal on vist õigus
et ma kaldungi mälestusi värvikamaks maalima
aga see tuleb lihtsalt sellest
et mu elu ongi
vähemalt mu enda arvates
olnud päris värvikas
mis siis &#x2596 et mõni asi on valesti meeles
ja mõni äkki üldse ära ununenud
värvikus ise ei saa ju ununeda
&#x2583
&#x2582
&#x2581
.
.
.
.
.
.
.
.
.
.
.
.
.
.
.
.
.
.
.
.